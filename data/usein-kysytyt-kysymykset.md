---
path: "/usein-kysytyt-kysymykset"
title: "Usein kysytyt kysymykset"
hidden: false
information_page: true
---

Tässä usein kysyttyjä kysymyksiä ja ongelmia. Jos et löydä kysymykseesi vastausta täältä, voit esitttää sen [tukiväylillämme](/tukivaylat).

<table-of-contents></table-of-contents>



### Löysin materiaalista virheen

Avaa joko issue tai muutosehdoitus kurssin Github-repossa: https://github.com/rage/tietoliikenteen-perusteet-material.

### En voi aloittaa kurssia, koska en tiedä minne ilmoittautua

Kurssin aloittamiseen ei tarvitse ilmoittautumista. Ainoastaan, jos haluat suoritusmerkinnän, niin sinun täytyy ilmoittautua. Helsingin yliopiston opiskelijat ilmoittautuvat OODissa kurssille ja muut käyttävät avoimen yliopiston ilmoittautumismenettelyä.


### Kurssimateriaalin uuden osan pitäisi olla julki tänään, mutta en näe sitä

Emme takaa mihin kellonaikaan kurssimateriaalin uusi osa ilmestyy. Vaikka materiaali on yleensä julkaistu noin puolen päivän maissa, julkaisu saattaa venyä myöhempään. Kiitos kärsivällisyydestäsi!

### Työ- ja elinkeinotoimisto haluaa minulta selvityksen kurssista

Ohjaa TE-toimisto tälle sivulle:

Tämä kurssi on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Tämä kurssi on osa on Helsingin yliopiston tietojenkäsittelytieteen kandiohjelman kurssia Tietoliikenteen perusteet. Se ei siis kata koko kurssia, vaan vain sen alkuosan. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssista voi kuitenkin halutessaan -- ja kurssin menestyksekkäästi suorittamalla -- saada opintopisteitä.

### Saan tukea Työ- ja elinkeinotoimistolta. Voinko silti tehdä kurssin?

Sovi asiasta etukäteen TE-toimistosi kanssa. TE-toimistot eivät valitettavasti käsittele kurssiimme liittyviä asioita yhdenmukaisesti. Jotkut ovat evänneet tukia jo kurssillemme osallistumisesta, vaikkei tavoitteena olisi opintopisteet tai opinnot. Toisaalta toiset TE-toimistot ovat suositelleet kurssia ja jopa ohjanneet ihmisiä kurssille ilman tukien epäämistä.

### Saako kursseista jonkinlaisen virallisen opintosuoritusotteen? Ja miten hyväksiluen sen oppilaitoksessani?

Helsingin yliopiston opiskelijat ja Helsingin yliopiston avoimen yliopiston ohjeiden mukaan toimivat opiskelijat voivat saada opintopisteitä, mutta silloin pitää tehdä kaikki vaaditut osiot. Virallisen suoritusotteen voisi siis saada vain, jos on ilmoittautunut kurssille HYn ai HYn avoimen ohjeiden mukaan. Muiden oppilaitosten osalta emme voi luvata mitään, vaan kannattaa varmistaa asia oman oppilaitoksen opintovastaavalta.


